---
title: "České noviny"
url: "https://www.ceskenoviny.cz/zpravy/hlidac-shopu-vetsina-e-shopu-pocita-slevy-z-doporucene-ceny/1963942"
published: 2020-11-27
image: 2020-11-27-ceskenoviny.jpeg
---

Praha - Většina internetových obchodů stále v rámci tradiční akce Black Friday vypočítává slevy z doporučené maloobchodní ceny. Některé velké e-shopy ale letos začaly zlevnění uvádět z referenční ceny, tedy z takové, za kterou prodávaly zboží před akcí. Slevy v rámci černého pátku neboli Black Friday, který připadá na dnešek, se týkají většinou jednoho až dvou procent nabízeného zboží. V případě větších on-line obchodů to znamená asi deset tisíc produktů. V tiskové zprávě to dnes uvedl Jakub Balada, z českého startupu Apify, který spolu s TopMonks a Keboola stojí za nástrojem <a href="https://www.hlidacshopu.cz/">Hlídač shopů</a>.
