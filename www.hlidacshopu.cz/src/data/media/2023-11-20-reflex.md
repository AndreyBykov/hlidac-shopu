---
title: "Češi milují Black Friday. Loni během něj utratili 7 miliard korun, letos opravdové slevy pohlídá novela zákona"
url: "https://www.reflex.cz/clanek/zajimavosti/121840/cesi-miluji-black-friday-loni-behem-nej-utratili-7-miliard-korun-letos-opravdove-slevy-pohlida-novela-zakona.html"
published: 2023-11-20
image: 2023-11-20-reflex.jpeg
---

Obchodníci již netrpělivě odpočítávají dny do Black Friday, který letos připadá na pátek 24. listopadu. Nejrušnější nákupní den roku může e-shopům každoročně přinést až trojnásobnou návštěvnost. Podle Asociace pro elektronickou komerci loni Češi utratili okolo 7 miliard korun a nyní se předpokládá podobná hodnota. Slevové akce budou odvážnější než kdy jindy, meziroční poklesy v e-commerce totiž stále přetrvávají, uvádí odborníci ze společnosti Upgates. Výraznější zlevnění se očekává v segmentu sportovních potřeb a outdoorového vybavení. Díky novele zákona o ochraně spotřebitele se letos mohou nakupující s jistotou spolehnout, že slevy budou skutečné a již nebudou klamáni.
